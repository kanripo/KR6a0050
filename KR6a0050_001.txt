#-*- mode: mandoku-view; -*-
#+DATE: 2015-08-30 19:29:45.545533
#+TITLE: 受歲經
#+PROPERTY: CBETA_ID T01n0050
#+PROPERTY: ID KR6a0050
#+PROPERTY: SOURCE Taisho Tripitaka Vol. 1, No. 050
#+PROPERTY: VOL 01
#+PROPERTY: BASEEDITION T
#+PROPERTY: WITNESS T@YUAN
#+PROPERTY: LASTPB <pb:KR6a0050_T_001-0842b> 
#+PROPERTY: JUAN 1
¶
No. 50 [No. 26(89)]¶
佛說受歲經¶
¶
西晉三藏法師竺法護譯¶

聞如是：

一時，婆伽婆在羅閱祇迦蘭陀竹¶
園，與大比丘眾俱受歲。彼時，尊者大目揵連¶
告諸比丘：「諸賢！比丘受歲者，君當說、君當¶
教授、君當教戒、君當愛念，謂第一故。何以¶
故？諸賢！或有人反戾難教與惡法俱，謂梵行¶
者，亦不說、亦不教授、亦不教戒、亦不愛念，¶
彼人謂第一故。云何，諸賢！反戾難教？謂梵¶
行與俱者，亦不說、亦不教授、亦不教戒、亦¶
不愛念，彼人謂第一故。此諸賢！或一人惡¶
求與惡求俱。諸賢！謂彼人惡求與惡求俱¶
者，此法反戾難教，如是染欲瞋恨慳嫉，不捨¶
諛諂幻，無羞無耻恚結，口言恚結。比丘語已¶
還報其言，比丘語已向多人說，比丘語已而¶
誹說，各各有所說而外說之，瞋恨結而廣¶
與惡知識俱與惡伴俱，不知恩潤、不知反¶
復。諸賢！謂彼人不知恩潤無返復者，此反¶
戾難教，是為諸賢反戾難教法。

「謂梵行與¶
俱者，亦不說、亦不教授、亦不教戒、亦不愛¶
念，彼人謂第一故。此諸賢！此丘當自思量。¶
諸賢！謂彼人者，惡求與惡求俱，是我所不¶
念；我若惡求與惡求俱，他亦不念我。比丘¶
作等觀，當莫惡求，當作是學。如是染欲瞋恨結¶
慳嫉，不捨諛諂幻，無恥恚結，口言恚¶
結。比丘語已還報其言，比丘語已向多人
<pb:KR6a0050_T_001-0842c>¶
說，比丘語已而誹說，各各有所說而外說之，¶
瞋恨而廣與惡知識俱與惡伴俱，不知恩潤、¶
不知返復。諸賢！謂彼人不恩潤無返復者，¶
我所不愛；我若不恩潤、無返復者，他亦不¶
念我。比丘當等觀，當莫為無返復，當學諸¶
賢。

「若比丘未受歲，君說、君當教授、君當教¶
戒、君當愛念，謂第一故。何以故？諸賢！或有¶
人無反戾與教法俱，謂梵行與俱者，當為說、¶
當為教授、當為教戒愛念，彼人謂第一故。¶
云何，諸賢！無反戾與教法俱？謂梵行與俱者，¶
當為說、當為授、當為教戒愛念，彼人謂¶
第一故。此諸賢！或一人無惡求不與惡求俱。¶
謂，諸賢！彼人無惡求不與惡求俱者，此法無¶
反戾，如是不染欲、不瞋恨、不慳嫉，不諛諂¶
幻，不無羞不無恥無恚結，口不言恚結。比¶
丘語已不還報言，比丘語已不向多人說，比¶
丘語已不誹說，各各有所說不外之，不瞋恨¶
而廣之，不與惡知識俱不與惡伴俱，不無恩¶
潤不返復。諸賢！謂彼人此與教法俱，是¶
為諸賢不反戾與教法俱。梵行與俱者，當¶
為說、當為教授、當為教戒愛念，彼人為第¶
一故。此諸賢！比丘當自思量。諸賢！謂彼人¶
無惡求不與惡求俱者，是我所念；我若無惡¶
求不與惡求俱者，他亦念我。比丘作等觀，當¶
莫惡求，當作是學。如是不染欲、不瞋恨、不慳¶
嫉，不捨不諛諂幻，不無羞無恥，無恚結，口不¶
言恚結。比丘語已不還報言，比丘語已不向¶
多人說，比丘語已不誹說，各各有所說不外¶
之，不瞋不恨而廣之，不與惡知識俱不與惡
<pb:KR6a0050_T_001-0843a>¶
伴俱，不無恩潤、不無返復。諸賢！彼人不無¶
恩潤、不無反復者，我所愛念；我若不無恩¶
潤，不無返復者，他亦無愛念，我比丘作等¶
觀，不無恩潤不無返復，當作是學。

「此諸¶
賢！比丘觀已多有所益，我為住惡求與惡求¶
俱，當不惡求與惡求俱？此諸賢比丘觀而¶
知，我住惡求與惡求俱；彼當不喜悅，彼便¶
進欲止。此諸賢！比丘觀而知，我當不住惡¶
求與惡求俱，彼便喜悅清淨白，作世尊境¶
界行，見已樂行。猶若，諸賢！有眼之士，持極淨¶
鏡自用觀面。此諸賢！有眼之士自見面塵垢¶
便不喜悅，彼便進欲除此垢。諸賢！有眼之士¶
不自見面有塵垢，彼便悅喜清淨，自見已樂¶
行。如是，諸賢！比丘觀而知，我為住惡求與惡¶
求俱，彼便欲進止。此諸賢！比丘觀而知，我¶
當不住惡求不與惡求俱，彼便喜悅清淨白，¶
作世尊境界住，見已樂行。如是住染欲、不¶
住不染欲，如是住瞋恨、不住不瞋恨，如是¶
住慳嫉不捨、不住不慳嫉不捨，如是住諛諂¶
幻、不住不諛諂幻，如是住無羞無恥、不住¶
不無羞不無恥，如是住恚結口言恚結、不住¶
恚結口言恚結，比丘語已還報其言、不住¶
比丘語已不還報，比丘語已向多人說、不住¶
比丘語已不向多人說，比丘語已而誹說、不¶
住比丘語已不誹說，各各有所說而外說之、¶
不住各各所說不外說之，瞋恨、不住不瞋恨，¶
而廣與惡知識俱與惡伴俱、不住不與惡知¶
識俱不與惡伴俱，不知恩潤不知返復、不¶
住不無恩潤不無返復。此諸賢！比丘觀而
<pb:KR6a0050_T_001-0843b>¶
知，我住不知恩潤、不知返復，彼便不喜悅，¶
彼便欲進止。此諸賢！比丘觀而知，我住不¶
無恩潤、住不無返復，彼便喜悅清淨白，¶
作世尊境界行，見此已樂行。猶若，諸賢！有眼¶
之士持清淨鏡自照面。此諸賢！有眼之士自¶
見面有塵垢，彼便不喜悅，便進欲止。此諸賢！¶
此有眼之士，不自見面有塵垢，彼即喜悅清¶
淨，自見以樂行。如見，諸賢！比丘觀而知，¶
住不恩潤反復，彼便不喜悅即進欲止。此諸¶
！比丘觀而知，當不住不無恩潤、不無返¶
復，彼便喜悅清淨白，作世尊境界行。見此¶
已樂行，樂行已悅喜，悅喜已身信行，身信行¶
已知安樂，安樂已意定，意定已知如真見¶
如真，知見如真已無厭，無厭已無染，無染¶
已解脫，解脫已得解脫知，生已盡、梵行已¶
成、所作已辦、名色已有，知如真。」¶

賢者目揵連如是說，彼諸比丘聞尊者目揵¶
連所說，歡喜而樂。¶
佛說受歲經¶

¶
¶
¶
¶
¶
¶
¶
¶
¶

<pb:KR6a0050_T_001-0843c>¶
¶
¶
¶
¶
略之殊、譯人之異，又此何編於重譯中耶？¶
以為重譯耶，則彼何列于單譯中耶？此須¶
待勘。今且欲類聚以待賢哲，故移受新¶
歲經編于竟凾，此容凾中取此丹藏經，為¶
真本焉。